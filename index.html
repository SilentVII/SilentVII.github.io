<div class="article-entry" itemprop="articleBody">
    <p><img src="https://ws4.sinaimg.cn/large/006tKfTcgy1fqifa86vplj31hc0p0n7e.jpg" alt="nature-3201015_1920"></p>
</div>

<div class="lisao" style=" text-align:center; font-family:verdana; color:LightSlateGray; line-height:30px; " >
    <p> 
      帝高阳之苗裔兮，朕皇考曰伯庸。<br>
      摄提贞于孟陬兮，惟庚寅吾以降。<br>
      皇览揆余初度兮，肇锡余以嘉名。<br>
      名余曰正则兮，字余曰灵均。<br>
      纷吾既有此内美兮，又重之以修能。<br>
      扈江离与辟芷兮，纫秋兰以为佩。<br>
      汩余若将不及兮，恐年岁之不吾与。<br>
      朝搴阰之木兰兮，夕揽洲之宿莽。<br>
      日月忽其不淹兮，春与秋其代序。<br>
      惟草木之零落兮，恐美人之迟暮。<br>
      不抚壮而弃秽兮，何不改乎此度？<br>
      乘骐骥以驰骋兮，来吾道夫先路！<br>
      昔三后之纯粹兮，固众芳之所在。<br>
      杂申椒与菌桂兮，岂惟纫夫蕙茝！<br>
      彼尧、舜之耿介兮，既遵道而得路。<br>
      何桀纣之昌披兮，夫惟捷径以窘步。<br>
      惟夫党人之偷乐兮，路幽昧以险隘。<br>
      岂余身之殚殃兮，恐皇舆之败绩。<br>
      忽奔走以先后兮，及前王之踵武。<br>
      荃不查余之中情兮，反信谗而齌怒。<br>
      余固知謇謇之为患兮，忍而不能舍也。<br>
      指九天以为正兮，夫惟灵修之故也。
    </p>
</div>



